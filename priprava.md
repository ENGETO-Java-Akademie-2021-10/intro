<p align="center">
  <img src="https://engeto.cz/wp-content/uploads/2019/01/engeto-square.png" width="200" height="200">
</p>

# Příprava na první lekci Javy, aneb každý malíř potřebuje své plátno

Před tím, než se spolu na první lekci ponoříme do tajů Javy a&nbsp;vytvoříme si první program, máme tu pro Tebe první quest &mdash; připravit si své „malířské plátno“, tedy v&nbsp;našem případě vývojové prostředí.

## Co budeme potřebovat? 

Prozatím nám budou stačit: 

1. Java Development Kit (JDK)
	- JDK, neboli Java Development Kit je balíček základních nástrojů pro vývoj v&nbsp;Javě.
	- Programy, které napíšeme, nám JDK přeloží &mdash; převede do tvaru srozumitelného počítači.
	- JDK také obsahuje knihovny funkcí, které můžeme využívat.

2. Vývojové prostředí IntelliJ IDEA
	- Vývojové prostředí (IDE &mdash; Integrated Development Environment) je chytrý textový editor, který kromě psaní programu obsahuje spoustu našeptávačů.
	- Navíc nám umožní synchronizovat kód s&nbsp;repozitářem na GitHubu a&nbsp;překládat kód.

3. Účet na GitHubu
	- GitHub je server, který umožní sdílet napsané programy s&nbsp;ostatními vývojáři (třeba tak budeš odevzdávat domácí úkoly).
	- Na GitHubu také budeš mít osnovu materiálů.

## Návod na instalaci nástrojů
Návod na instalaci JDK a&nbsp;IntelliJ IDEA najdeš v&nbsp;kurzu [Java #1 na portále Learn.Engeto.com](https://learn.engeto.com/cs/kurz/java-1-uvod-do-programovani/studium/m_TDBn4hQyyJ7Hp2uFS5Sw/zaciname-s-javou/priprava-prostredi/stazeni-oracle-jdk)

## Vytvoření účtu na GitHubu
- Jdi na stránku: https://github.com/
- Zde vyplň uživatelské jméno, e-mail a&nbsp;heslo a&nbsp;klikni na tlačítko _Sign up for GitHub_
- Vytvořené uživatelské jméno pošli lektorovi přes Slack. Zpřístupní ti obsah dalších lekcí.


---

[Zpět na přehled akademie](https://github.com/ENGETO-Java-Akademie-2021-07-12/intro)